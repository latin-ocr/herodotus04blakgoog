858 ἨΡΟΔΟΤΟΤ [IV.
ὄμοιόταται. τοσαῦτα μέν νυν θηρία ἦ τῶν Νομάδων
Λιβύων γῆ ἔχει, ὅσον ἡμεῖς ἱστορέοντες ἐπὶ μακρό·
τατον οἷοί τε ἐγενόμεθα ἐξικέσθαι. .
’193 Μαξύων δὲ Λιβύων Ζαύηκες ἔχονται, τοῖσι αἶ
194 γυναῖκες ἡνιοχεῦσι τά ἅρματα ἐς τόν πόλεμον. Τού-
των δὲ Γύζαντες ἔχονται, ἐν τοῖσι μέλι μὲν πολλὰν
μέλισσαι κατεργάζονται, πολλῷ δ’ ἔτι πλέον λέγεται
δημιουργοΰς ἄνδρας ποιέειν· μιλτοῦνται δ’ ὦν πάντες
οὗτοι, καὶ πιθηκοφαγέουσι· οἶ δέ σφι ἄφθονοι ὅσοι
195 ἐντοῖσι οὔρεσι γίνονται. Κατά τούτους δὲ λέγουσι
Καρχηδόνιοι κέεσθαι νῆσον τῇ οὕνομα εἶναι Κύραυνιν,
μῆκος μὲν διηκοσίων σταδίων πλάτος δὲ στεινὴν,
διαβατὸν ἐκ τῆς ἠπείρου, ἐλαιέων τε μεστὴν· καὶ
ἀμπέλων· λίμνην δὲ ἐν αὐτῇ εἶναι, ἐκ τῆς αἱ παρθένοι
τῶν ἐπιχωρίων πτεροῖσι ὀρνίθων κεχριμένοισι πίσσῃ
·ἐκ τῆς ἰλύος ψῆγμα ἀναφέρουσι χρυσοῦ. ταῦτα
εἰ μέν ἐστί ἀληθέως οὐκ οἶδα, τοὶ δὲ λέγεται γράφω·
εἴη δ’ ἂν πᾶν· ὅκου καὶ ἐν Ζακύνθῳ ἐκ λίμνης καὶ
ὕδατος πίσσαν ἀναφερομένην αὐτὸς ἐγώ ὥρεον. εἰσὶ
μὲν καὶ πλεῦνες αἱ λίμναι αὗτόθι, ἦ δὲ ὦν μεγίστη
αὐτέων ἑβδομήκοντα ποδῶν πάντη βάθος δὲ διόργυιός
ἐστι· ἐς ταύτην κοντόν κατιεῖσι ἐπ’ -ἀκρῳ μυρσίνην
προσδήσαντες, καὶ ἔπειτα ἀναφέρουσι τῇ μυρσίνῃ
πίσσαν, ’ὀδμὴν μὲν ἔχουσαν ἀσφάλτου τὰ δ’ ἄλλα
τῆς Πιερικῆς πίσσης ἀμείνω. ἐσχέουσι δὲ ἐς λάκκον
ὀρωρυγμένον ἀγχοῦ τῆς λίμνης· ἐπεὰν δὲ ἀθροίσωσι
συχνήν, οὕτω ἐς τούς ἀμφορέας ἐκ τοῦ λα’κκου
καταχέουσι· ὅ τι δ’ ἂν ἐσπέσῃ ἐς τήν λίμνην, ὗπό
γῆν ῖὸν ἀναφαίνεται ἐν τῇ θαλάσσῃ· ἦ δὲ ἀπέχει ὥς
τέσσερα στάδια ἀπδ τῆς λίμνης. οὕτω ὦν καὶ τά
ἀπὸ τῆς νήσου τῆς ἐπὶ Λιβύῃ κειμένης οἰκότα ἐστὶ
ἀληθηΐῃ.
, 196 Λέγουσι δὲ καὶ τάδε Καρχηδόνιοι· εἶναι τῆς
Λιβύης χῶρόν τε καὶ ἀνθρώπους ἔξω Ἡρακληΐων
στηλέων κατοικημένους, ἐς τούς ἐπεάν ἀπίκωνται καὶ
ἐξέλωνται τὰ φορτία, θέντες αὐτὰ ἐπεξῆς παρὰ τὴν

