146 ‘HPvomo'r [11.
εἰρινέοισι εἵμασι θαφθῆναι, ἔστι δὲ περὶ αὐτῶν ἶρός
· λόγος λεγόμενος. ’

82 Καὶ τάδε ἅλλα Αἰγυπτίοισί ἐστι ἐξευρημένα· μείς
τε καὶ ἡμέρη ἑκάστη θεῶν ὅτευ ἐστί· καὶ τῇ ἕκαστος
ἡμέρῃ γενόμενος, ὁτέοισι ἐγκυρήσει καὶ ὅκως τελευ-
τήσει καὶ ὁκοῖός τις ἔσται· καὶ τούτοισι τῶν Ἑλλήνων
οἱ ἐν ποιήσει γενόμενοι ἐχρήσαντο. τέρατά τε πλέα
σφι ἀνεύρηται ἢ τοῖσι ἄλλοισι ἅπασι ἀνθρώποισι·
γενομένου γοῖρ τέρατος, φυλάσσουσι γραφόμενοι
τώποβαῖνον· καὶ ἤν κοτε ὕστερον παραπλήσιον τού-
τῳ γένηται, κατὰ τῶυτό νομίζουσι ἀποβήσεσθαι.

83 Μαντικῆ δὲ αὐτοῖσι ὧδε διακέεται· ἀνθρώπων μὲν
οὐδενὶ προσκέεται ἧ τέχνη, τῶν δὲ θεῶν μετεξετέ-
ροισι· καὶ γὰρ Ἡρακλέος μαντήϊον αὐτόθι ἐστὶ καὶ
’Λπόλλωνος καὶ Ἀθηναίης καὶ Ἀρτέμιδος καὶ Ἀρεος
καὶ Διός, καὶ, ὅγε μάλιστα ἐν,τιμῇ ἄγονται πάντων
τῶν μαντηΐων, Λητοῦς ἐν Βουτοῖ πόλι ἐστί. ού
μέντοι αἵγε μαντήῖαί σφι καταῖ τῶυτό ἑστᾶσι, ἀλλὰ

84 διάφοροί εἰσι. Ἡ δὲ ἰητρικὴ κατσῖ τάδε σφι δέδασ-
ται· μιῆς νούσου ἕκαστος ἰητρός ἐστι, καὶ οὗ πλεόνων·
πάντα δ’ ἰητρῶν ἐστὶ πλέα· οἱ μὲν ’γὰρ ὀφθαλμῶν
ἰητροὶ κατεστέασι, οἱ δὲ κεφαλῆς, οἱ δὲ ὀδόντων· οἶ
δὲ τῶν κατὰ νηδύν, οἱ δὲ τῶν ἀφανέων νούσων.

85 Θρῆνοι δὲ καὶ ταφαί σφεων εἶσὶ αἵδε· τοῖσι ἂν
ἀπογένηται ἐκ τῶν οἰκίων ἅνθρωπος τοῦ τις καὶ ,λόγος
ᾖ, τὸ θῆλυ γένος πᾶν τὸ ἐκ τῶν οἰκίων τούτων κατ’
ὧν ἐπλάσατο τὴν κεφαλὴν πηλῷ ἢ καὶ τὸ πρόσωπον·
κᾶπειτα ἐν τοῖσι οἰκίοισι λιποῦσαι τόν νεκρὸν, αὐταὶ
dmi τήν πόλιν στρωφώμεναι, τύπτονται ἐπεζωσμέναι
καὶ φαίνουσαι τοῦς μαζούς· σύν δέ σφι αἱ προσή-
κουσαι πᾶσαι· ἑτέρωθεν δὲ οἰ ἄνδρες τύπτονται ἐπε·
ζωσμένοι καὶ οὗτοι· ἐπεὰν δὲ ταῦτα ποιήσωσι, οὕτω

86 ἐς τήν ταρίχευσιν κομίζουσι. Εἰσὶ δὲ οἳ. ἐπ’ αὐτῷ
τούτῳ κατέαται, καὶ τέχνην ἔχουσι ταύτην οὗτοι·
ἐπεάν σφι κομισθῇ νεκρὰς δεικνύασι τοῖσι κομίσασι
παραδείγματα νεκρῶν ξύλινα τῇ γραφῇ μεμιμημένα·

 

